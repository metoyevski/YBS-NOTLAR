# [[Organizasyon]] Nedir?
- Çevreden gerekli kaynakları alıp işleyerek çıktı hâline dönüştüren, kendi kuralları olan sosyal ve yasal bir yapıdır.

> [!baglamsaglayici] Bağlam
> Kaynaklar tabii ki çevreden alınacak. Yeni bir şey üretmek esas olduğundan işleyecek ve çıktıya dönüştürecek. Açık sistem olarak çalıştığından sosyal bir yapı olacak ve devlet sınırları içerisinde olduğundan da yasal bir yapı olacak. #temellendirme
- Teknik bakış açısıyla organizasyonlar; yeni teknolojiler kullanıldığında girdilerin nasıl çıktılar hâline geleceğine odaklanır.

### Davranışsal Yaklaşıma Göre Organizasyon
- Davranışsal yaklaşıma göre organizasyon; makine veya teknik düzenlemelerden ziyade **haklar, ayrıcalıklar, yükümlülükler ve sorumluluklar** içeren bir sistemin kurulmasına veya mevcut sistemin yeniden yapılandırılmasına odaklanır. **Grup ilişkileri, değerler ve yapılar** bu yaklaşımda önemlidir.

![[mis_davranis.png|650]] <br>
### Organizasyonun Üç Temel Unsuru
1. **[[Sermaye]]**
2. **[[Emek]]**
3. **[[Çevresel Kaynaklar (Doğal Kaynak)]]**

![[mis_organizasyon.png|620]]
## [[Organizasyonların Özellikleri]]
Aşağıdaki tüm özellikler organizasyonda kullanılan bilgi sistemlerini tür ve içerik olarak yakından etkiler.
- Hiyerarşik yapı / Otorite
- İş birimleri ve iş gücünün sorumluluk ve **[[verimlilik]]** odaklı dağılımı.
- Rutinler ve iş süreçleri
- Organizasyon kültürü ve politikaları
- Çevre

### **[[Rutinler (Standart Faaliyet Prosedürleri)]]**
- Bütün organizasyonların üretim ve hizmet süreçlerini **özgün** olarak geliştirilmiş standart faaliyetlerle yürütmek ister.
- Rutinler, bilinen durumlarla başa çıkabilmek için geliştirilen kesin kural, yöntem ve uygulamalardır.
### **[[İş Süreçleri]]**
- Rutinlerin toplamıdır.
- Çalışanlar alışılagelmiş süreçleri bildikleri için oldukça **[[verimli]]** ve **[[etkili]]** olabilmektedir.
	- Bu sayede işletme, **etkinliğini** artırarak maliyetleri azaltır ve gelirlerini yükseltir. Bkz. **[[etkinlik]]**
![[mis_issurec.png|635]]

> [!important]  Önemli gibimsi
> Rutinler iş süreçlerini ve iş süreçleri de işletmeyi oluşturur.



## [[Organizasyon Kültürü]]
- Organizasyonun amaçlarını ve ürünlerini tanımlayan, organizasyonun hangi ürünleri kim için, nerede ve nasıl üretmesi gerektiği gibi bir dizi varsayımı kapsar.
- İnsanlar doğası gereği değişimden ve yenilikten kaçınırlar. Bu, işletmelerde de geçerlidir, neticesinde işletme, teker teker insanların bütünü değil midir?
	- Bu yüzden organizasyon kültürü birleştirici bir güç olabileceği gibi değişimi -özellikle teknolojik- kısıtlayan bir engel de olabilir.
	- **Bundan ötürü, radikal teknolojik değişimler büyük bir dirençle karşılaşır.** Ancak kararlı bir biçimde dayatıldığında yavaş da olsa değişim gerçekleşir ve işletme kültürü zamanla buna uyum sağlar.

---

## [[Organizasyonel Politikalar]]

#### **Organizasyonel Politika Nedir?**
- Organizasyon içinde farklı (otorite, amaç, kişilik vb. açılardan) ancak başarı için birbirine bağımlı kişi veya grupların bir süreçtir.
- Bu süreçte, kişi veya gruplar karar alma mekanizmasında etkili olmak amacıyla sahip oldukları gücü kullanır ve birbirlerini etkilerler.
#### **Politik Direnç:**
- *Politik direnç, örgütsel değişimin önündeki ciddi bir engeldir.*
- Özellikle organizasyon çapında büyük değişiklikler (örneğin, yeni bir bilgi sistemi kurulumu) söz konusu olduğunda büyük bir zorluk yaratır.
- **Neden Direnç Oluşur?** Büyük bilgi teknolojisi yatırımları gibi değişiklikler, genellikle organizasyonun stratejilerinde ve iş yapış şekillerinde önemli değişikliklere yol açar, bu da mevcut güç dengelerini ve alışkanlıkları tehdit edebilir.
### **[[Organizasyonel Çevre]]**
##### Organizasyon ve Çevre İlişkisi
- Organizasyonlar, çevreleriyle (kaynaklar, mal ve hizmetler açısından) sürekli bir etkileşim ve ilişki içindedir.
- Organizasyon çevrelerini etkileyebildikleri gibi, çevrelerinden de etkilenirler.
##### Çevreye Bağımlılık
- Organizasyonlar, var olabilmek için sosyal (insan gücü) ve fiziksel (finansal kaynaklar) çevreye bağımlıdır.
- Tüketiciler, rakipler ve yasal düzenlemeler gibi çevresel unsurlara uymak zorudnadır.
##### Çevresel Değişim Hızı
- Çevre, genellike organizasyonlardan daha hızlı bir değişim gösterir.
- Yeni teknolojiler, ürünler ve yasal düzenlemeler çevresel değişimin temel etkenleridir.
##### Adaptasyon Sorunu ve Başarısızlık
- Organizasyonların başarısız olmasının temel nedeni, hızla değişen çevreye uyum sağlayamamalarıdır.
- Birçok işletme büyük çaplı çevresel değişimlerle başa çıkmada zorlanır.
##### *Değişime Direnç*
- Organizasyonların standart işleyiş prosedürleri genellikle durağan bir yapıya sahiptir.
- Çalışanların mevcut düzene karşı gösterdiği direnç, organizasyonun gerekli değişiklikleri yapmasını engeller.
 
<h6 style="color:darkred; font-weight:bolder; text-align:center; align-items:center">Bilgi sistemleri bir mercek gibi hareket ederek çevreyle etkileşimde önemli rol oynayabilir.</j6>
![[mis_mercek.jpeg|700 ]]

---
## **[[Yıkıcı Teknolojiler]] ve Pazar Dinamikleri**

**Yıkıcı Teknolojinin Tanımı:** İşletmeleri, sektörleri ve mevcut pazar düzenini kökten değiştiren teknolojilerdir. (Örnekler: PC, İnternet, Kelime İşlemciler).  
    
**Piyasaya İlk Giren Olmak Yeterli Değil:** Bir yıkıcı teknolojiyi ilk geliştiren firma olmak, pazarda başarıyı garantilemez. Bu çok önemli bir nokta, genellikle tersi düşünülür.  

**Hızlı Takipçilerin Avantajı:** Genellikle piyasaya ilk girenlerden ziyade, teknolojiyi görüp hızla adapte eden, daha iyi uygulayan ve yeterli kaynağa sahip olan **"hızlı takipçiler"** pazarın kazananı olur. 
    
**Kaynakların Kritik Rolü:** Teknolojiyi geliştirmek kadar, onu ticarileştirmek, yaygınlaştırmak ve bundan fayda sağlamak için yeterli **büyüklük ve kaynağa** sahip olmak gerekir. Başarının anahtarı genellikle buradadır.  
    
- **Örneklerden Çıkarılacak Dersler:**
    - **PC Pazarı (MITS vs. IBM/Microsoft):** İlk PC'yi (Altair 8800) üreten MITS değil, pazara daha sonra giren ancak kaynakları ve stratejileri daha güçlü olan IBM ve Microsoft başarılı olmuştur. Bu, ilk olmanın değil, kaynakların ve doğru stratejinin önemini gösterir.
        
    - **ATM (Citibank):** Teknolojinin kopyalanabilir olması, ilk geliştirenin avantajını zamanla ortadan kaldırabilir. Citibank devrim yapsa da teknoloji başkalarından yaygınlaşmıştır.
        
    - **Arama Motorları (Google):** Google ilk arama motoru olmamasına rağmen, **üstün bir algoritma (PageRank)** gibi inovatif bir yaklaşımla pazara girip lider olmuş, diğerlerini silmiştir. Bu, takipçi olsanız bile inovasyonla lider olabileceğinizi gösterir.
        
**Tüketiciye Fayda:** Her durumda, yıkıcı teknolojilerin **sonuçta tüketicilere fayda sağlayan yenilikler** olduğu unutulmamalıdır.


---

## [[Organizasyonel Yapılar]]

#### **Girişimci Yapılar** 
Küçük, genç, esnek, hızlı adapte olur (Örn: Yeni kurulan şirketler). 
#### **Makine Bürokrasisi (Mekanik Bürokrasi)** 
Merkeziyetçi, yavaş adapte olur, standart işler (Örn: Orta ölçekli üretim firmaları).
        
#### **Bölümlere Ayrılmış Bürokrasi** 
Çoklu iş birimleri (bölümler) tek merkezden yönetilir, her bölüm kendi içinde bürokratik olabilir (Örn: Büyük holdingler, General Motors, Fortune 500 şirketleri gibi). 
#### **Profesyonel Bürokrasi** 
Bilgi ve uzmanlık temelli, uzmanların gücü yüksek, merkezi otorite zayıf (Örn: Okullar, hastaneler, hukuk firmaları). 
#### **Adhokrasi (Görev Gücü):** 
Göreve özel ekipler, esnek, proje bazlı, hızlı değişen çevreye uygun (Örn: Danışmanlık firmaları, Ar-Ge ekipleri). 
        
**Yapı Seçimi ve Çevre:** Her yapının farklı çevre koşullarına (hızlı değişen, durağan vb.) uygun olduğunu anlamak önemlidir. Adhokrasi hızlı değişime, makine bürokrasisi durağanlığa daha yatkındır.


### Organizasyonel Yapıların Diğer Özellikleri
**Amaç Farklılığı:** Tüm organizasyonların hedefi vardır ama bu hedefler (kâr, kamu yararı vb.) ve ulaşma yöntemleri farklılık gösterir.
**Liderlik Çeşitliliği:** Yönetim ve liderlik stilleri (demokratik, otokratik/oligarşik) organizasyondan organizasyona değişir.
**Teknoloji ve Süreç Farklılığı:** Kullandıkları teknoloji ve iş yapış biçimleri de organizasyonları birbirinden ayırır.

### Bilgi Sistemlerinin Organizasyonel Etkileri
- **Karar Vermeyi Kolaylaştırma:** BT, özellikle büyük firmalarda, rutin işlemlerin **anlık takibini** sağlayarak **karar vermeyi hızlandırır ve kolaylaştırır**. Bu temel faydayı unutmayın!
    
#### Ekonomik Etkiler
- **Maliyet Değişimi:** BT, **sermaye ve bilgi maliyetlerini** değiştirerek organizasyonun ekonomik yapısını etkiler.
		
- **Üretim Faktörü Olarak BT:** Bilgi Sistemleri/Teknolojileri, geleneksel emek ve sermayenin yerine geçen (ikame edilen) yeni bir üretim faktörüdür. 
        
- **İş Gücü Üzerindeki Etki ve Küçülme:** Düşen BT maliyetleri, özellikle rutin işleri yapan orta kademe yöneticiler ve ofis çalışanlarının (sekreter vb.) iş gücü yerine BT ile ikame edilmesine yol açar. Bu durum, organizasyonların daha "yatay" hâle gelmesine ve küçülmesine neden olur. (Bu sonuçları mutlaka bilmelisiniz!)


---

## [[İşlem Maliyetleri Teorisi]]
- İşletmeler, **pazara katılım maliyeti** olarak da bilinen **işlem maliyetlerini** en aza indirmeye çalışır. 
		
**İşlem Maliyeti Nedir?** Pazarda faaliyet göstermenin getirdiği maliyetlerdir. Bunlar şunları içerir:
```
Tedarikçilerle iletişim kurma maliyeti
Pazar araştırma maliyeti
Sözleşme hazırlama ve müzakere maliyeti
Performans izleme maliyeti
Yasal prosedür maliyetleri
Fırsat maliyetleri
```

**Yüksek İşlem Maliyetlerinin Sonucu (Geleneksel Yaklaşım):** Pazara katılım maliyetleri yüksek olduğunda, işletmeler ihtiyaç duydukları mal veya hizmetleri dışarıdan almak yerine **kendi bünyelerinde üretmeyi (büyümeyi)** tercih ederler. Çünkü dışarıdan almak daha pahalıya gelir.
    
<span style="font-weight:bolder; color:darkblue">Bilgi Teknolojilerinin (BT) Etkisi:</span>
- BT (özellikle İnternet), firmaların birbirleriyle iletişim kurmasını ve iş yapmasını kolaylaştırarak **işlem maliyetlerini önemli ölçüde düşürür.**
- Bu düşüş, işletmelerin artık her şeyi kendi bünyesinde yapma zorunluluğunu ortadan kaldırır.
        
<span style="font-weight:bolder; color:darkblue">Düşük İşlem Maliyetlerinin Sonuçları:</span>

- İşletmeler, düşük maliyetler sayesinde **dış tedarikçilere ve yüklenicilere daha fazla güvenir.**
- **Dış kaynak kullanımı (outsourcing)** yaygınlaşır. (Bkz. [[Dış Kaynak Kullanımı]])
- İşletmeler, daha az çalışanla (çekirdek kadroyla) **gelirlerini artırmaya devam edebilir.**
- **Sektörel Ağların Rolü:** Özellikle sektörel ağlar (örneğin, tedarik zinciri platformları), pazara giriş ve işlem maliyetlerini azaltmada firmalara yardımcı olur.

---

## [[Vekalet (Acente) Teorisi]]
- Vekalet teorisine göre, organizasyondaki **yöneticiler**, firmanın asıl sahipleri olan **hissedarların bir vekili (acentesi)** olarak kabul edilir. 
    
- **Vekil Kimdir?** Başkası (hissedar) adına, onun verdiği yetkiyle hareket eden kişidir (yönetici). Yönetici, kendi çıkarları yerine hissedarların çıkarlarını gözetmekle yükümlüdür (teorik olarak).
    
- **Vekalet Maliyetleri (Agency Costs):** Bu, teorinin merkezindeki problemdir! İşletmeler büyüdükçe, yöneticilerin gerçekten hissedarlar adına mı yoksa kendi çıkarları için mi çalıştığını **izleme ve denetleme maliyetleri** artar. Bu maliyetlere "vekalet maliyeti" denir. 
    
<h6 style="font-weight:bolder; color:darkblue; text-align:center">Düşük İşlem Maliyetlerinin Sonuçları:</h6>
- BT, yöneticilerin ve çalışanların performansını **daha kolay ve düşük maliyetle izlemeyi ve denetlemeyi** mümkün kılar.
- Bu sayede, işletmeler **vekalet maliyetlerini düşürerek** büyüyebilirler.
- Sonuç olarak, daha az sayıda yönetici daha çok kişiyi etkin bir şekilde yönetebilir, bu da **genel maliyetleri azaltır ve verimliliği (dolayısıyla geliri) artırır**. 

## [[Organizasyonel ve Davranışsal Etkiler]]
- **Hiyerarşinin Yataylaşması (Flattening):** Bu, BT'nin en temel etkilerinden biridir. Bkz. [[Adem-i Merkeziyetçi Örgüt Yapısı]]    
- **Nasıl Oluyor?** BT, bilginin alt kademelere kolayca dağıtılmasını ve paylaşılmasını sağlar. Bu, yöneticilerin daha fazla kişiyi denetlemesine (kontrol alanının genişlemesi) olanak tanır.
	- **Sonuç:** Daha az yönetim kademesine ihtiyaç duyulur, organizasyon "düzleşir".
        
<h6 style="color:darkblue; text-align:left">Karar Vermenin Desantralizasyonu (Aşağıya Yayılması)</h6>
- **Neden?** Alt düzey çalışanlar, BT sayesinde ihtiyaç duydukları bilgiye aracısız ve zamanında ulaşabilirler. Böylelikle
- **Etkisi:** Karar verme yetkisi ve sorumluluğu daha alt seviyelere kayar, çalışanlar daha fazla inisiyatif alır. Bu, güçlenmeyi (empowerment) sağlar.
     
- **Yönetim Rolündeki Değişim:**
    - **Daha Hızlı Kararlar:** Yöneticiler, BT ile daha doğru ve zamanlı bilgiye ulaştıkları için daha hızlı karar alırlar.
    - **Daha Az Yönetici İhtiyacı:** Karar almanın hızlanması, kontrol alanının genişlemesi ve bazı yönetsel görevlerin otomasyonu nedeniyle daha az sayıda yöneticiye ihtiyaç duyulur.
    - **Maliyet Azalışı:** Yönetici sayısının azalması, yönetim maliyetlerini düşürür.
        
- **Otoritenin Kaynağındaki Değişim:** Geleneksel hiyerarşik pozisyondan ziyade, **bilgi ve yeteneğe dayalı otorite** ön plana çıkar.

![[mis_hiyerarsi.png|650]]

## [[Sektör Ötesi (Post-Sektöryel) Organizasyonlar]] (Bilgi Toplumunun Yapıları)
 <h6 style="color:red; font-weight:bolder; text-align:center">Yetkinin Temeli: Bilgi ve Yetenek:</h6>
<p style="text-align:justify">Bu yapıların en ayırt edici özelliği, yetkinin kişinin hiyerarşideki yerinden çok, sahip olduğu <u><strong>bilgi ve uzmanlığa</u> </strong> dayanmasıdır. (Örn: Projedeki uzman bir danışmanın hiyerarşik olarak üstte olan bir yöneticiden daha etkili olması).</p>
 <h6 style="color:red; font-weight:bolder; text-align:center">BT'nin Teşvik Ettiği Yapı: Görev Gücü (Task Force) / Proje Ekipleri:</h5>
- BT, farklı uzmanların belirli bir görev için, coğrafi konumdan bağımsız (yüz yüze veya sanal ortamda) **kısa süreliğine bir araya gelerek** çalışmasını kolaylaştırır ve teşvik eder.
        
 <h5 style="color:#0d8e45; font-weight:bolder; text-align:center">Temel Özellikleri</h5>    
- Genellikle **belirli bir merkez ofisleri yoktur**.
- Katı **hiyerarşik bölünmeler ve departmanlar yoktur**.
- Çalışanların işlerini yapmak için **fiziksel olarak aynı yerde olmaları gerekmeyebilir** (Sanal ekipler, uzaktan çalışma). (Örn: Küresel bir danışmanlık firma.

---

## [[Değişime Karşı Organizasyonel Direnç]]

<p style = "text-align:justify"><strong>Bilgi Sistemleri Değişimi Tetikler:</strong> Bilgi sistemleri (BT) kaçınılmaz olarak organizasyondaki mevcut düzeni, yani <i>"kimin, neyi, nerede, ne zaman, kimin için yapacağını"</i>  kökten değiştirir.  </p>
	
**Politikaları Etkiler:** Bu temel değişiklikler doğrudan organizasyonel politikaları, yani güç dengelerini ve çıkar ilişkilerini etkiler.
    
- **Direncin Sebepleri:**   
    - **Politik Direnç:** Mevcut güç dengelerinin ve çıkarların tehdit edilmesi.
    - **Çaba ve Zorluk:** Köklü değişimler genellikle yoğun eğitim, adaptasyon süreci ve ekstra çaba (fazla mesai vb.) gerektirir, bu da doğal bir direnç yaratır.
        
<p style="text-align:justify"><strong>Başarısızlığın Ana Sebebi:</strong> Büyük projelerin (özellikle BT projelerinin) başarısız olmasındaki en yaygın sebep,  <u>değişime karşı gösterilen organizasyonel ve politik dirençtir</u>. </p>
    
<p style = "text-align:justify"> <strong>Çözüm Yaklaşımı (Leavitt's Diamond Modeli):</strong> Değişimle başarılı bir şekilde başa çıkmak için sadece teknolojiyi değiştirmek yetmez. <strong> <u>Eş zamanlı ve uyumlu bir değişim gereklidir. </strong> </u> Bu değişim şu unsurları kapsamalıdır: </p>
1. **Teknoloji:** Yeni bilgi sistemi veya araçlar.
2. **Yapı:** Organizasyon şeması, roller, sorumluluklar.
3. **Görev:** İnsanların yaptığı işler ve süreçler.
4. **İnsan:** Çalışanların becerileri, tutumları ve gerekirse (metinde ima edildiği gibi) çalışanların kendileri.

![[mis_Direnc.jpeg|350]]

<p style="text-align:center"><strong>Ana Fikir: </strong> Bu dört unsur birbirine bağlıdır ve başarılı bir değişim için hepsinin birlikte ele alınması ve uyumlu hale getirilmesi şarttır. Tek bir unsuru değiştirmek, diğerlerinde uyumsuzluk ve direnç yaratacaktır. </p>


### İnternet ve Organizasyonlar


> [!important] Sınav sorusu
> EDI (Electronic Data Interchance) nedir? Ne yapar? İşlevleri nedir? Nasıl yapar? Neyle yapar?
> Extranet nedir? Ne iş yapar?
> VPN nedir? DNS nedir?

- **VPN:** Farklı bir ağa bağlanmayı sağlar, sunucuya değil!

## İnternet ve Organizasyonlar

##### **İnternet'in Maliyetler Üzerindeki Dönüştürücü Etkisi:**
- İnternet, organizasyonların **işlem maliyetlerini** (transaction costs) ve **vekalet maliyetlerini** (agency costs) düşürür.
	- Bilgiye erişimin kolaylaşması, iletişimin hızlanması, süreçlerin dijitalleşmesi (kağıt kullanımının azalması vb.) ve otomasyon.
    - İnternet => İşlem Maliyetlerini ↓
	- İnternet => Vekalet Maliyetlerini ↓
	- **Neden/Nasıl?** Dijitalleşme (kâğıt azalır), bilgi akışı hızlanır.
- **Örnek:** Cisco'nun kâğıtsız ofise geçip milyonlarca $ tasarruf etmesi + işleri hızlandırması
##### **İnternet'in Modern Organizasyonlardaki Merkezi Rolü:**

- İnternet = Artık organizasyonlar için **temel** BT altyapısı. Lüks değil, zorunluluk.
        - **Uygulamaları:**
          - İş süreçleri internet teknolojilerine göre **yeniden tasarlanır** (İnternet teknolojilerine dayalı daha verimli süreçler).
        - Uzak ofisler/ekipler **entegre** çalışabiliyor (Örn: VPN).
	        - Coğrafi olarak dağınık yapıların (farklı ofisler, şubeler, uzaktan çalışanlar) **entegrasyonunu** sağlar (Örn: VPN gibi teknolojilerle güvenli bağlantı)
### Yeni bir sistem planlarken dikkate alınacak temel organizasyonel faktörler
- **Çevre**
	- Çevre, organizasyondan daha hızlı değişir ve bu çevreye uyum sağlanılamazsa, şirket batmaya mahkûmdur. Bkz. **[[Açık Sistemler]]**, **[[Kapalı Sistemler]]**
- Organizasyon yapısı; hiyerarşi, uzmanlık alanı, rutinler, iş süreçleri
- Organizasyon kültürü ve politikaları
- Organizasyon tipi ve liderlik türü
- Sistemi kullanacak çalışanların davranışları ve sistemden etkilenecek gruplar
- Yeni sistem için tasarlanan iş süreçleri ve görev türleri
## [[Porter'in Rekabetçi Güçler Modeli (5 Güç Modeli)]]

> [!NOTE] Sınavda çıkacak
> Porter'in güçler modeli ve şeması sınavda çıkacak!!! kesin!


- **Amaç:** Sektördeki rekabeti analiz etmek, işletmenin stratejik pozisyonunu belirlemek. Neden bazıları lider? Rekabet avantajı nasıl? IS nasıl katkı sağlar? $\to$ Cevaplar bu modelde.
#### 1- [[Rakipler Arasındaki Rekabet Şiddeti]] (Geleneksel Rakipler)
- Sektörde hâlihazırda var olan firmaların birbirleriyle ne kadar sıkı bir mücadele içinde olduğu.
- Rekabet çok yoğunsa, firmalar fiyat kırmak, daha çok reklam yapmak, sürekli yeni ürün çıkarmak zorunda kalır. Bu da herkesin kârını eritir.
###### **Ne Zaman Artar?** 
- Sektörde çok sayıda rakip varsa, sektör yavaş büyüyorsa, ürünler birbirine çok benziyorsa, firmaların sektörden çıkması zorsa.
    
- *Yoğun rekabet* = **Kâr marjları düşer!**
#### 2- [[Piyasaya Yeni Girişler]]
- Sektöre yeni firmaların girme ihtimali ve bunun mevcut firmalar için ne kadar tehlikeli olduğu.
- Yeni girenler pazardan pay kapabilir, fiyatları aşağı çekebilir ve mevcut firmaların işini zorlaştırabilir.
###### **Ne Zaman Artar?**
- Sektöre girmek kolaysa. Yani **giriş engelleri düşükse**: Az sermaye gerekiyorsa, özel bir teknoloji veya patent gerekmiyorsa, marka sadakati düşükse, devlet düzenlemeleri azsa. (Örnek: Küçük bir dükkan açmak kolay, araba fabrikası kurmak zor).
    
- *Giriş kolaysa, tehdit yüksek* = **Mevcut firmaların kâr potansiyeli baskı altında kalır!**
#### 3- [[Tüketicinin Pazarlık Gücü]]
- Müşterilerin, firmadan daha düşük fiyat, daha yüksek kalite veya daha fazla hizmet talep etme ve bunu kabul ettirme gücü.
	- Az sayıda büyük müşteri veya geniş ürün alternatifleri, müşterilerin pazarlık gücünü artırır ve kârlılığı düşürebilir.
###### **Güçleri ne zaman artar**?
- Az sayıda ama büyük müşteri varsa (örneğin tüm satışın %60'ını tek bir müşteri yapıyorsa).
	- Müşteri tekse, yani **büyük müşteri az sayıdaysa**, bu sefer tüketicinin pazarlık gücü yükselir zira minimal düzeyde tüketici vardır.
		- Söz gelişi, bazı ürünleri yalnızca devlet alabilir. Örneğin Bayraktar sihalarını devletler alabilir gibi gibi.
- Müşterilerin aldıkları ürün standart ve birçok yerden alınabiliyorsa.
- Başka bir satıcıya geçmeleri kolaysa, fiyat konusunda çok hassaslarsa. (Örnek: Süpermarket zincirlerinin küçük üreticiler üzerindeki gücü).
#### 4- [[Tedarikçinin Pazarlık Gücü]]
- Firmaya mal veya hizmet sağlayanların (ham madde, parça, enerji, iş gücü vb.) fiyatları yükseltme veya kaliteyi düşürme gücü.. 
	- Tedarikçi sayısı az ise veya benzersiz ham madde sağlıyorsa, tedarikçiler daha güçlü olabilir.
###### **Güçleri ne zaman artar**?
- Az sayıda tedarikçi varsa.  
- Benzersiz (ikamesi olmayan)/kritik ham madde/girdi sağlıyorlarsa.
- Firmaların tedarikçi değiştirmesi zorsa veya çok maliyetliyse.

Eğer firma, tedarikçinin yaptığı fiyat artışını kendi müşterisine yansıtamıyorsa (yani kendi satış fiyatını o oranda artıramıyorsa), tedarikçinin gücü daha da ezici olur, çünkü maliyet artışı doğrudan firmanın kârını yer.

-  *Tedarikçi gücü yüksekse* = **Maliyetler artar, kârlar düşer!**
#### 5- [[İkame Ürün Tehdidi]]
- Müşterinin, bizim ürünümüzün veya hizmetimizin yerine farklı türde ama aynı ihtiyacı karşılayan başka bir şeyi tercih etme olasılığı.
- Eğer iyi ve ucuz ikameler varsa, müşteriler fiyat biraz artsa hemen onlara kaçabilir. Bu da senin fiyat artırma gücünü sınırlar.
###### **Ne Zaman Artar?** 
-  İkame ürünlerin fiyatı cazipse, kalitesi iyiyse, müşterinin ikameye geçmesi kolaysa (ek maliyet veya zorluk yoksa). (Örnek: Şehirlerarası otobüs yerine tren, tereyağı yerine margarin).

- *İkame tehdidi yüksekse* = **Sektördeki fiyatlara bir üst sınır gelir, kârlılık sınırlanır!*

### [[Rekabetçi Güçlerle Başa Çıkabilmek İçin Bilgi Sistemleri Stratejileri]]
**Amaç:** 5 güce karşı koymak, avantaj sağlamak.
#### 1- **[[Düşük Maliyet Liderliği]]:**
- Sektördeki en düşük operasyonel maliyetlere sahip olmak ve bu sayede rakiplerden daha düşük fiyatlar sunabilmek ya da aynı fiyata satıp daha yüksek kâr marjı elde etmek. Yani işleri en ucuza, en verimli şekilde yapmak.
- **IS (Information Systems -Bilgi Sistemleri) Nasıl Yardımcı Olur?** İşleri otomatikleştirir (daha az hata, daha az eleman), stokları ve tedarik zincirini optimize eder (gereksiz masrafı keser). 
- <span style="color:darkblue; font-weight:bolder">Örnek:</span> Wall-Mart'ın anlık stok takip sistemi (kasadan tedarikçiye bilgi) sayesinde devasa depo masrafından kurtulması.
#### 2- **[[Ürün Farklılaştırma]]:**
- Rakiplerin sunmadığı, benzersiz, üstün veya müşteri için özel algılanan ürün veya hizmetler sunmak. Müşterinin "Bu farklı, bunun için daha fazla ödemeye değer" demesini sağlamak. Bkz. [[Fonksiyonel Kalite]]
- **IS Nasıl Yardımcı Olur?** Müşteriye özel ürünler yaratmayı sağlar (web'den konfigürasyon), müşteri verisini analiz edip yeni/farklı fikirler bulur, bazen ürünün kendisi IS tabanlıdır.
- <span style="color:darkblue; font-weight:bolder">Örnek:</span> Dell'in müşteriye özel PC toplama sistemi, Google'ın (algoritması sayesinde) sunduğu arama kalitesi.
#### 3- **[[Niş Pazara Odaklanma]] (Focus Strategy):**
- Tüm pazara oynamak yerine, pazarın küçük, belirli bir segmentine (niş pazar) odaklanmak ve o segmentin ihtiyaçlarını rakiplerden çok daha iyi karşılamak. Bu odaklanma ya maliyet odaklı (o niş için en ucuz olmak) ya da farklılaşma odaklı (o niş için en özel/iyi olmak) olabilir.
- **IS Nasıl Yardımcı Olur?** Veri analiziyle o niş pazarı bulur, CRM ile o müşterilerin özel isteklerini kaydeder ve onlara göre hizmet sunar, vb.
- <span style="color:darkblue; font-weight:bolder">Örnek:</span> Hilton'un müşteri veri tabanı sayesinde misafirin önceki tercihlerini bilip ona göre hizmet vermesi (kişiselleştirme).
        
#### 4- **[[Müşteri ve Tedarikçi Yakınlığını Güçlendirme]]:**
- Müşterilerle ve tedarikçilerle çok sıkı ilişkiler kurmak, onları kendine bağlamak. Müşterilerin başka yere gitmesini, tedarikçilerin de başkalarıyla çalışmasını zorlaştırmak. Bu, genellikle yüksek "geçiş maliyetleri" (switching costs) yaratarak yapılır.
- **IS Nasıl Yardımcı Olur?** Sistemleri entegre eder (müşteriye/tedarikçiye özel portal - Ekstranet, SCM), bu da ayrılmayı zorlaştırır. CRM ile müşteri ilişkilerini güçlendirir. 
- <span style="color:darkblue; font-weight:bolder">Örnek:</span> Müşteriye sipariş takip sistemi sunmak, tedarikçiye stok durumunu online göstermek, CRM ile kişiye özel ilgi.

## İşletme Değer Zinciri Modeli (Porter'dan Sonraki Adım)
###### **Neden Bu Model Önemli? (Porter'ın Eksiği):**
 - Porter'ın 5 Güç Modeli bize sektördeki rekabeti ve nerelerden baskı geleceğini söyler (Tehditler/Fırsatlar). Ancak bir şirketin kendi içinde, rakiplerinden daha iyi olmak için nasıl rekabet avantajı yaratacağını tam olarak açıklamaz.
 - **Değer Zinciri Modeli**, işte bu "nasıl" sorusuna cevap arar. Şirketin içine bakar ve "Biz hangi adımlarda müşteriye değer katıyoruz ve bu adımları nasıl daha iyi (daha ucuza veya daha farklı) yapabiliriz?" diye sorar.
###### **Modelin Temel Fikri Nedir?**
- İşletmeyi, bir ürün veya hizmetin fikir aşamasından müşteriye ulaşıp desteklenmesine kadar geçen süreçteki **birbirine bağlı faaliyetler zinciri** olarak görür.
- Bu zincirdeki her bir halka (faaliyet), ürüne/hizmete bir **değer** katar (veya katmalıdır) ve aynı zamanda bir **maliyet** oluşturur.
- Model, bu faaliyetleri iki ana gruba ayırır: **Ana (Temel) Faaliyetler** ve **Destek Faaliyetleri**.
- **Amaç:** Hangi faaliyetlerin stratejik olarak kritik olduğunu (rekabet avantajı için en önemli olanları) belirlemek ve **Bilgi Sistemleri'nin (IS)** bu kritik noktalarda nasıl fark yaratabileceğini anlamaktır.


![[porter.png]]

### 1- **[[Ana (Temel) Faaliyetler]] (Primary Activities)**
- Doğrudan ürünün/hizmetin yaratılması, üretilmesi, satılması, teslim edilmesi ve desteklenmesiyle ilgili olan **asıl işlerdir**. Müşterinin doğrudan gördüğü veya deneyimlediği değer genellikle bu adımlarda yaratılır.
##### a) **[[İçe Yönelik Lojistik]]** (Inbound Logistics): 
- Üretim için malzemelerin alınması, depolanması ve üretime verilmesi (Değer: Malzemeyi doğru zamanda, doğru yerde, hasarsız bulundurmak).
##### b) [[Dışa Yönelik Lojistik]] (Outbound Logistics):
Tamamlanmış ürünlerin depolanması, siparişlerin işlenmesi ve müşteriye dağıtımı/teslimatı. (Değer: Ürünü müşteriye zamanında, sağlam ve verimli ulaştırmak).
##### c) [[Üretim]] (Operations):
- Alınan girdilerin (malzemelerin) nihai ürüne veya hizmete dönüştürüldüğü tüm adımlar (üretim, montaj, paketleme, test etme vb.). (Değer: Girdiyi istenen çıktıya verimli ve kaliteli şekilde dönüştürmek).
            
##### d) [[Satış ve Pazarlama]] (Marketing and Sales): 
- İşletmenin ürünlerinin tanıtımı ve satışını içeririr. (Değer: Müşteriyi bulmak ve ürünü satmak).
            
##### e) [[Hizmetler]] (Service): 
- İşletmenin piyasaya sunduğu ürün ve servislerin sürdürülebilmesi için gerekli bakım ve onarım gibi hizmetlerdir. (Değer: Müşteri memnuniyetini sürdürmek, ürünün değerini korumak/artırmak).

### 2- **[[Destek Faaliyetleri]] (Support Activities):**
- Ana faaliyetlerin sorunsuz ve verimli bir şekilde yürütülebilmesi için gerekli olan, **arka planda çalışan** altyapısal faaliyetlerdir. Doğrudan ürünün içinde yer almazlar ama olmadan ana faaliyetler yapılamaz.
##### a) [[Yönetim Altyapısı]] (Firm Infrastructure):
- Şirketin genel yönetimi, planlama, finans, muhasebe gibi genel idari işleri. Kısaca, **şirketin genel işleyişini sağlayan yapı.**
##### b) [[İnsan Kaynakları Yönetimi]] (Human Resource Management - HRM):
- İşe alma, eğitim, ücretlendirme gibi tüm **personel yönetimi** faaliyetleri.   
##### c) [[Teknoloji Geliştirme]](Technology Development - Ar-Ge):
- Yeni ürün/hizmet geliştirme, mevcutları iyileştirme ve **teknolojik yenilik** faaliyetleri.
##### d) [[Tedarik Faaliyetleri]] (Procurement):
- Şirketin ihtiyaç duyduğu her türlü mal ve hizmetin (ham madde, makine, ofis malzemesi vb.) **satın alınması** işlemleri.

### Değer Zincirini Güçlendirmek İçin Bilgi Sistemleri (IS)
- IS, hem ana hem de destek faaliyetlerinin her birini daha verimli hâle getirebilir (örnek: üretim otomasyonu, çevrim içi pazarlama, dijital İK süreçleri). 
- Daha da önemlisi, IS bu faaliyetler arasındaki **bağlantıları güçlendirir**. Örneğin, satış verileri anlık olarak üretim planlamasına aktarılabilir.
###### **Stratejik Kullanım:** IS, şirketin değer zincirini **şirket dışına doğru genişletmek** için kullanılır:
- **Tedarik Zinciri Yönetimi (SCM) Sistemleri:** Şirketin değer zincirini tedarikçilerin değer zincirleriyle entegre eder. Bu sayede girdi akışı optimize edilir, maliyetler düşer, tedarikçi ilişkileri güçlenir (**Tedarikçi Yakınlığı**).
- **Müşteri İlişkileri Yönetimi (CRM) Sistemleri:** Şirketin değer zincirini müşterilerle daha sıkı bağlar. Müşteri ihtiyaçları daha iyi anlaşılır, satış ve pazarlama daha etkin yapılır, hizmet kalitesi artar (**Müşteri Yakınlığı**).

### Değer Zinciri Modeli
- İşletmede üretim başlangıcından müşteri kullanımının sonrasına dek nasıl katma değer üretildiğini açıklayan bir modeldir.
#### [[Değer Ağı]] (Genişletilmiş Değer Zinciri)
- Rekabet avantajı sadece tek bir şirketin değer zincirine değil, aynı zamanda o şirketin **iş ortaklarının (tedarikçiler, distribütörler, lojistik firmaları vb.) değer zincirleriyle ne kadar uyumlu çalıştığına** bağlı olduğunu söyler.
- Değer Ağı, bu farklı şirketlerin değer zincirlerinin **bir ağ gibi** birbirine bağlandığı, bilgi paylaşımının yoğun olduğu, esnek ve hızlı tepki verebilen bir **iş birliği ekosistemidir**.
- <SPAN style="font-weight:bolder; color:darkblue">Amaç:</span> Tüm ağın toplam verimliliğini ve pazara cevap verme hızını artırmaktır. IS (özellikle internet tabanlı sistemler) bu ağların kurulmasını ve yönetilmesini sağlar.

## [[Sinerji ve Temel Yetenekler]]
#### **[[Sinerji]]**
- Sinerji, <span style="color:red">farklı bileşenlerin birlikte çalışarak bireysel etkilerinden daha büyük bir etki yaratmasıdır.</span> Bu durum sistemin verimliliğini artırarak daha etkin sonuçlar elde edilmesini sağlar. <span style="color:red; font-weight:bolder">Sinerji, sadece bileşenlerin toplamı değil, onların birlikte ürettikleri değeri ifade eder.</soan>
- <span style= "color:darkred; font-weight:bolder">Bir başka tanımla, bir organizasyondaki farklı birimlerin bütünleştirilmesiyle elde edilen, parçaların toplamından daha büyük bir etki yaratma çabasıdır</span>.

#### [[Temel Yetenekler]]
- İşletmenin dünya standartlarında lider olduğu faaliyet olup kolayca taklit edilemeyen, teknik ve pratik olarak başkalarıyla paylaşılmayan ve işletmeyi dünyada lider konumda tutan faaliyetlerdir.
	- Genelde uzun yıllar alan bir bilgi birikimi, uzmanlık ve AR-GE çalışmasına dayanır. **Örn:** Dünyanın en hızlı işlemci üreticisi, en iyi kargo firması.
## [[Ağ]] 
Bkz. [[marjinal maliyet]], [[dijital ürün]]
- Azalan verimler kanunu bilgi ve teknolojiye dayalı ağ (ölçek) ekonomilerinde <u>geçerli olmaz</u>.
**Örneğin**: Turkcell'e katılan her yeni abonenin marjinal maliyeti sıfıra yakınken marjinal getirisi oldukça fazladır.

### [[Ağ Tabanlı Stratejiler]]
- İnternet ve IT sayesinde işletmelerin ağlar üzerinden haberleşmeleri stratejik avantaj sağlayan bir fırsat niteliğindedir.
- **Ağ ekonomileri** ile **sanal şirketler ve işletme ekosistemi** ağ tabanlı stratejileri oluşturmaktadır.
#### a) [[Ağ Ekonomileri]]
- Modern iktisadın temeli olan "**[[Azalan Verimler Yasası]]**"na göre; 
	- Üretimde kullanılan kaynaklardan birindeki artış, üretime giderek daha az oranda katkı sağlar ve bir noktadan sonra fayda sunmamaya ve hatta üretimde azalmaya sebebiyet verebilir.
	- Bir üretim sürecinde, diğer her şey sabitken, tek bir girdinin (örneğin emek, sermaye veya ham madde) miktarını artırdığımızda, başlangıçta üretimde belirgin artışlar görebiliriz ancak bu artışlar giderek yavaşlar. Eklenen her yeni birim girdi, bir öncekinden daha az ek katkı sağlar. Nihayetinde öyle bir noktaya gelinir ki, girdiyi artırmaya devam etmek ya hiçbir fayda sağlamaz ya da daha kötüsü, toplam üretimi düşürmeye başlar (örneğin, tarlaya gereğinden fazla işçi yığmak gibi).

> [!warning] Yani,
> **Marjinal fayda**, yani her ek birimin sağladığı katkı, zamanla azalır ancak bir süre pozitif kalır.  
>**Toplam fayda**, marjinal faydanın sıfır olduğu noktaya kadar artmaya devam eder.  
Marjinal fayda negatife düştüğünde ise toplam fayda da azalmaya başlar.

#### b) [[Sanal İşletme Stratejileri]]
**Özetle:** Az masrafla, başkalarının gücünü kullanarak hızlı ve esnek iş yapma modeli.

- **Sanal işletme**, fiziksel sınırlara bağlı kalmadan, başka şirketlerle işbirliği içinde ürün veya hizmet üreten ve dağıtan esnek bir iş modelidir.
- Kendi sermayesi ya da altyapısı olmasa bile, başka işletmelerin kaynaklarını kullanarak var olur.
- Bu model, özellikle düşük maliyetle tedarik sağlamak ya da hızlı talep karşılamak gerektiğinde avantajlıdır.  
- Tıpkı **Amazon** gibi: fiziksel mağazası yok ama dünyanın dört bir yanına ulaşır.

> [!cite] Öz
> Sahip olmadan kullanmak, bağlı olmadan üretmek — sanal işletmenin özü budur.

#### c) [[İşletme Ekosistemi]]
- İşletme ekosisteminin temel fikri **[[Değer Ağı]]** fikrine dayanır. Temel fark, değer ağında firmalar ile yapılan bağlantıların, ekosistemde sektörler ile bir bağa dönüşmüş olmasıdır.

![[ekoendustri.jpeg|650]]

- **İşletme Ekosistemi**, farklı sektörlerden firmaların —satıcılar, tedarikçiler, dağıtıcılar, teknoloji sağlayıcıları— bir **ağ yapısı içinde** birlikte çalıştığı, dinamik ve karşılıklı bağımlılığa dayalı bir iş dünyası modelidir.
- Geleneksel **Porter modeli**, net çizilmiş sektör sınırlarını ve sabit aktörleri varsayarken, işletme ekosistemi bu sınırların eridiği, işbirliklerinin sektörler arası aktığı bir yapıyı esas alır.

> [!important] Önemlidir
> Artık firmalar yalnızca kendi sektöründe değil; **kendine değer katan her bağlantıyla anlam kazanan bir varlık** hâline gelir.

````col
```col-md
flexGrow=1
===
##### **[[Temel işletmeler]]**
- Platformları geliştiren ve ekosistemi yönlendiren güçlerdir (örneğin Microsoft).
    
```
```col-md
flexGrow=1
===
##### **[[Niş İşletmeler]]**
- Temel işletmelerdeki platformlara dayanarak özel hizmetler sunan daha küçük ama kritik aktörlerdir.
```
````



> [!cite] Not
> Her bireysel firma, bilgi sistemlerini iyi kullanarak, büyük bir yapının **vazgeçilmez parçası** —kârlı bir niş— hâline gelebilir.

### [[Sürdürülebilir Rekabeti Avantajı]]

- **Sürdürülebilir Rekabetçi Avantaj**, stratejik bilgi sistemlerinin sadece iş süreçlerini değil, aynı zamanda ürünleri, hizmetleri ve organizasyon yapısını da dönüştürerek işletmelere avantaj sağlamasıyla elde edilir. Ancak:
	- Rekabetçi avantajın uzun vadeli sürdürülmesi zordur, çünkü rakipler bu stratejik sistemleri **kopyalayarak** avantajınızı yok edebilirler.
	- Pazar değişimleri, teknolojik gelişmeler ve küreselleşme gibi faktörler, bu rekabetin sürekli değişen ve tahmin edilmesi zor bir hâle gelmesine yol açar.

- **SABRE sistemi (Amerikan Airlines)**, **ATM sistemi (Citibank)** ve **paket izleme sistemi (FedEx)** başlangıçta benzersiz avantajlar sağlasa da, rakipler zamanla bunları taklit etmiştir.

> [!cite] Not
> Bilgi sistemleri tek başına uzun vadeli bir rekabetçi avantaj sağlamayabilir ancak gelecekteki başarı için işletmelerin **kritik değişiklikler yapmasına** ve hayatta kalmasını sağlamasına yardımcı olabilir.

### [[Stratejik Sistem Analizi]]
- **Stratejik Sistem Analizi**, bilgi sistemlerinin rekabetçi avantaj sağlamada etkin olabilmesi için yapılması gereken bir değerlendirmedir. Bu analiz için **iki temel soru grubu** sorulmalıdır:

#### 1- [[İşletmenin Sektörü ve Rekabet Durumu]]:
- **Sektör yapısı** nedir? Rekabetçi güçler, yeni rakipler, tedarikçi ve müşteri gücü, ikame ürünlerin etkisi nasıl?
- Temel **rekabet öğesi** ne? Kalite, fiyat veya marka mı?
- Sektördeki **değişim yönü** ve **bilgi sistemlerinin kullanımı** nasıl?
- İşletme, sektördeki bilgi sistemlerinden **önde mi yoksa geride mi**?
    

#### 2- [[İşletme İçin Değer Zinciri Analizi]]
- **Değer nasıl oluşturuluyor?** Düşük maliyet mi, yüksek kalite mi?
- Değer zincirinde işletme veya müşteriler için **ekstra değer yaratılabilir mi**?
- İşletme, sektördeki **en iyi uygulamaları** kullanıyor ve iş süreçlerini **verimli yönetebiliyor mu**?
- **Temel yetenekler** neler? Stratejik ortaklıklar ve **değer ağı** kullanılarak nasıl fayda sağlanabilir?
- Bilgi sistemi, değer zincirinde **en yüksek faydayı nerede sağlar**?